<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Interstellar</title>
    <link href="style.css" rel="stylesheet">
</head>
<body>
    <a href="index.html"><img class="logo2" src="images/Interstellar logo.png" alt="Interstellar Logo"></a>
    <p class="jmeno">Amelia Brand</p>
    <img class="stred" src="https://www.postavy.cz/foto/amelia-brand-foto.jpg" alt="Amelia Brand" width="400">
    <p class="upozorneni">Pozor: Následující část textu může obsahovat vyzrazení děje a osudu postavy!</p>
    <p>Brandová se společně s geografem Doylem a fyzikem Romillym vydávají na lodi Endurance hledat do jiné galaxie planetu, která by mohla být obyvatelná, vzhledem k zhoršení podmínek pro život na Zemi. Nicméně ještě před jejich odletem se na tajnou základnu NASA náhodou dostane bývalý pilot, který dříve u NASA létal a nakonec jako nejzkušenější z nich letí s nimi.</p>
    <p>Cesta k Saturnu trvala dva roky, které Brandová s ostatními strávila v hibernaci. U Saturnu se nacházela červí díra, která tam byla umístěná jakousi vyspělou civilizací, o níž nikdo neměl ani zdání, kdo to je, nebo proč ji tam umístili. Při průletu touto zvláštní koulí dojde vedle Brandové k drobnému narušení časoprostoru a ona tam strčí ruku. Když ji vytáhne, označuje to za první potřesení ruky. Nemůže ale tušit, že si právě podala ruku s Cooperem, který v budoucnu spadne do černé díry a vrací se v čase a v prostoru.
    <p>Po průletu letí na první planetu, kde by měla čekat doktorka Millerová z projektu Lazarus. Romilly jediný zůstává na lodi, jinak se zbytek odpojuje v modulu a letí na planetu, kde ovšem kvůli časové dilataci jedna hodina znamená sedm let na Zemi. Po příletu si všimnou, že povrch je pokryt mělkým mořem. Brandová, Doyle a robot CASE jdou ven a najdou trosky modulu Millerové.</p>
    <p>Brandová rozhodně nechce opustit planetu bez jejích dat a hlásí Cooperovi, že pokračuje k trosce modulu k nějakým vzdáleným horám. Cooper si ale všimne, že to jsou obrovské vlny. Brandovou to zděsí, a zděsí ji dvojnásobně, že tahle je už minula, ale za nimi je další a mnohem větší. Pokusí se rychle získat data, ale zasekne se u modulu. Chce, aby odletěli, protože to nestihne, ale Doyle pro ni pošle CASE a sám se vrací. Brandová sice zachránila data a je sama zachráněna, ale Doyle se kvůli ní nestihl vrátit dříve než vlna, která jim navíc namočila motory, takže musí zůstat ještě další hodinu.</p>
    <p>Po návratu zjistí, že byli pryč neskutečných dvacet tři let, které musel Romilly strávit na oběžné dráze, takže je Brandové nyní asi čtyřiapadesát let. Poté se kvůli nedostatku paliva hlasovalo o tom, na kterou ze dvou možných planet se poletí. Protože na jedné je Edmunds, tak chce Brandová jet na tu jeho, ale je přehlasována a letí se za profesorem Mannem, jehož signály vypadají pozitivněji. Ten byl na ledové planetě, o které řekl, že by se dalo žít pod zemí, kde je možné volně dýchat.</p>
    <p>Do Mannova modulu přišla zpráva od Cooperovy dospělé dcery Murphy, že Améliin otec ten den zemřel a že jí řekl, že není možné zachránit lidi na Zemi, pouze založit kolonii pomocí zmražených oplodněných vajíček, nacházejících se na Endurance. Ukázalo se ale, že Mann lhal, zfalšoval data o planetě (není možno na ní volně dýchat) a plánoval zbabělý útěk na Zemi. Zabil kvůli tomu Romillyho a málem nechal zemřít Coopera. Nasedl do náhradního modulu, kterým odletěl k jejich mateřské lodi, ale Brandová stihla zachránit Coopera a následovat Manna.</p>
    <p>Mann se špatně připojil k přechodové komoře a zahynul při explozi, která zároveň poškodila navigační systém celé lodi a navíc nezbyl dostatek paliva ani na cestu na poslední planetu, proto se TARS a Cooper rozhodli letěl k černé díře Gargantua, která by díky gravitační anomálii Endurance vymrštila na Edmundsovu planetu, ale aby odlehčili loď, musí se spustit s moduly do díry. Brandová protestuje, ale Cooper to stejně udělá. Tento manévr je stál zhruba padesát jedna pozemských let, takže když Brandová se skutečně dostane na Edmundsovu planetu, je jí přes sto let. Edmundse najde mrtvého, takže ho pohřbívá. Zároveň ale zjistí, že je tam dýchatelná atmosféra, proto tam zakládá lidskou kolonii. Navíc je na cestě za ní Cooper, který přežil krátký pobyt v Gargantui.</p>
    
</body>