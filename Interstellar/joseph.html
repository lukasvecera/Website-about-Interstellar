<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Interstellar</title>
    <link href="style.css" rel="stylesheet">
</head>
<body>
    <a href="index.html"><img class="logo2" src="images/Interstellar logo.png" alt="Interstellar Logo"></a>
    <p class="jmeno">Joseph Cooper</p>
    <img class="stred" src="https://www.postavy.cz/foto/joseph-cooper-foto.jpg" alt="Joseph Cooper" width="400">
    <p class="upozorneni">Pozor: Následující část textu může obsahovat vyzrazení děje a osudu postavy!</p>
    <p>Murphy si pořád stěžuje na to, že v jejím pokoji žije duch, který shazuje věci z poličky. Kromě knih spadl i Josephův model rakety, který se po dopadu rozlomil na dvě půlky. On samozřejmě na žádného ducha nevěří a to ráno míří s dětmi na třídní schůzky. Cestou jim píchne pneumatika a když ji spravují, proletí jim nad hlavami bezpilotní letoun. Bez ohledu na píchlou pneumatiku Joseph nastartuje a prohání se polem, aby se dokázal nabourat do jeho řízení. To se povede na poslední chvíli, protože nechybělo mnoho a sjeli by z útesu. Cooper s dronem přistane a zjistí, že je to indický bezpilotní letoun, který tu létá už asi deset let. Vezme jeho zdroj a pokračuje na schůzky.</p>
    <p>Tam se dozví, že jeho syn je nadaný, ale zřejmě se nedostane na vysokou školu, což Josephovi připadá brzy soudit ho, když mu je jen patnáct. Když přejde řeč na Murphy, Cooper zjišťuje, že je také velmi chytrá, ale byly s ní problémy, když se poprala se spolužáky kvůli tomu, že v nových učebnicích se píše, že se nikdy ve skutečnosti nepřistálo na Měsíci. Cooperova reakce na tohle ale jen zavinila vyloučení Murphy ze školy. Další den vzal děti a tchána Donalda na baseballový zápas, který byl ale přerušen kvůli prachové bouři. Cooperovi se stihli dostat domů, ale Murph ysi vzpomněla, že zapomněla zavřít okno.</p>  
    <p>Když její otec vběhl do pokoje a zavřel ho, všiml si pravidelných tlustých a tenkých čar od prachu, které se ovšem neměly podle čeho zformovat. Po nějaké době ho napadlo, že se jedná o souřadnice v binárním kódu. Zjistil si polohu a vydal se na ono místo. Tajně se s ním svezla Murphy, i přes jeho nesouhlas. Po drsném přijetí se ukázalo, že se jedná o tajné středisko NASA. Našel na místě starého známého profesora Johna Branda a nyní i jeho dceru Amelii. Brand mu řekl, že prachové bouře brzy způsobí vyhynutí lidstva a proto se nyní několik odvážlivců vydává do vesmíru hledat novou planetu pro život. Joseph byl vybrán, aby letěl také jako pilot, protože celý zbytek posádky dosud ve vesmíru ani nebyl.</p>
    <p>Cooper souhlasí, ale Murphy je z toho velice rozčilená, protože se jí otec také nikdy nemusí vrátit. Snaží se mu říct, že duch se s ní snažil komunikovat morseovou abecedou a říká "stůj", ale Cooper nezůstal a odjíždí, přestože je z toho zlomen. Společně s Amelií Brandovou, geografem Doylem, fyzikem Romillym a dvěma roboty, TARSem a CASEm. Cooper strávil dva roky v hibernaci, zatímco loď Endurance směřovala k Saturnu. U Saturnu se nacházela červí díra, jíž se měla Endurance dostat do jiné galaxie, kde se nachází tři potencionální světy, jež by mohly být obyvatelné. Při průletu červí dírou se vedle Brandové objeví drobné narušení časoprostoru a ona tam strčí ruku. Označuje to jako první pozdrav od Nich. Oni jsou totiž neznámá civilizace, která jim tam červí díru vytvořila.</p>
    <p>Po průletu se chystají na planetu, kde přistála vědkyně Millerová. Problém ale je, že jedna hodina strávená na oné planetě znamená sedm pozemských let kvůli časové dilataci, způsobené blízkou černou dírou, zvanou Gargantua. všichni kromě Romillyho. Planeta je pokrytá mělkým mořem, jak po přistání zjistí. Cooper zůstává na palubě a ostatní jdou ven, ale najdou modul Millerové na kusy. Cooper si následně všimne, že to, co doposud považovali za hory v dálce, jsou ve skutečnosti monstrózní vlny a jedna zvlášť obrovitá se na ně právě řítí. Brandová bere data od Millerové, ale zasekla se pod kusem modulu, takže ji zachraňuje CASE. Doyle už spěchá do modulu, ale CASE s Brandovou tam byl dřív. Hned poté dorazila vlna, která Doyla spláchla a namočila motory, takže se nemohli hned vrátit.</p>
    <p>Masivní zdržení jim sebralo, jak po návratu na Endurance zjistili od Romillyho, dvacet tři let, čtyři měsíce a osm dní. Cooper si vyslechl všechny dosavadní příchozí zprávy. Tom dospěl, oženil se, přišel o jedno dítě a to druhé pojmenoval Coop po otci. Donald zemřel nedlouho před jejich návratem a Tom už mu přestane nechávat zprávy. Poté ale přišla jedna od dospělé Murphy, která chtěla, aby se vrátil. Joseph se při sledování svých dětí regulérně rozplakal. Kvůli úbytku paliva byla šance navštívit pouze jednu planetu ze dvou a i přes nesouhlas Brandové navštívili planetu doktora Manna, nejlepšího v oboru.</p>
    <p>Toho proberou z hibernace a on jim řekne, že přestože je tato planeta na povrchu neobyvatelná, pod zemí se dá volně dýchat. Poté ale CASE přenese zprávu od Murph z Endurance s tím, že John Brand zemřel a řekl jí, že to celé bylo podvod a ve skutečnosti byl hlavní plán na přežití lidstva založit kolonii pomocí zmražených oplodněných vajíček, protože nikdy neměli šanci je přenést skrz červí díru v takovém počtu, potřebovali na to něco, co se nacházelo v černé díře, ale nikdo by tam nedokázal vletět a zase vyletět s informacemi. Cooper se proto rozhodl odletět domů, s čímž souhlasili i ostatní. TARS se stal kandidátem na jednosměrný let modulem do Gargantuy a pokusit se vyslat signál na Endurance s tím, co potřebují, všechno ale zničil doktor Mann.</p>
    <p>Mann byl totiž prostě jen zbabělec, který se chtěl za každou cenu dostat zpět na Zemi, a proto zfalšoval data o planetě, která je ve skutečnosti naprosto neobyvatelná a vysílal pozitivní signály. Napadl Coopera a pokusil se ho shodit do propasti, ale neuspěl, tak mu v potyčce poškodil hledí helmy a utekl k náhradnímu modulu. Cooper byl sice včas zachráněn Brandovou, protože našel odhozenou Mannovu vysílačku, ale už nezachránili Romillyho, který explodoval v Mannově modulu, což podlý doktor plánoval. V náhradním modulu s předstihem odletěl k Endurance, kde se pokusil připojit k přechodové komoře, ale protože TARS zablokoval automatické připojení, musel se připojit manuálně, což nezvládl a komora i s ním explodovala.</p>
    <p>Mann dost poškodil Endurance a navíc ji rozrotoval, takže se musel Cooper pokusit o neskutečně těžký krok, a to připojit se k lodi, což dokázal. V Endurance ale nezbylo skoro žádné palivo, nestačilo ani k doletu na třetí planetu, proto Coopera napadlo se svést po gravitaci Gargantuy, odlehčit loď TARSovým modulem a byli by vystřeleni až k oné planetě. Při tomto manévru, který je stál jednapadesát pozemských let, se ale Joseph neočekávaně odpojil také a s TARSem spadl do černé díry. Tam objevil jakousi pětidimenzní kostku, kde byl zapsán (zobrazen) každý jednotlivý okamžik z jednoho místa na Zemi - pokoje Murph Cooperové.</p>
    <p>Joseph se s ní pokusil spojit, ale neviděla ho, ani ho neslyšela, pouze se mu podařilo vytrvalým bušením do stěny kostky shodit několik knížek z poličky a model rakety. Došlo mu, že on je ten duch a po spojení s TARSem zanechal na podlaze pokoje souřadnice na středisko NASA v binárním kódu. Zjistil, že ona vyspělá civilizace, neboli Oni, byli pouze potomci lidstva z budoucnosti, kteří mu umožnili zachránit svět. Nyní věděl vše, co potřebovali, ale musel to nějak dát vědět Murph. Využil proto rozbité hodinky, které jí kdysi dal a správnou rovnici zadal v morseovce do vteřinové ručičky na poličce v knihovně.</p>
    <p>Díky tomu byl svět zachráněn. Cooper se najednou objevil zase u Saturnu, kde jej zachytily záchranné moduly a přenesly ho na místní Cooper Station, pojmenované po Murph. Joseph poté spatřil kopii svého starého domu, z něhož bylo nyní muzeum a za několik týdnů se setkal se stanou umírající Murph, která mu řekla, že věděla, že on byl její duch. Dojatá Murphy ho ale poslala za několik okamžiků pryč, protože nechtěla, aby ji viděl umírat. Cooper se proto rozhodl letět na poslední planetu za Amélií Brandovou, společně s TARSem, který také pobyt v Gargantue přežil.</p>
</body>